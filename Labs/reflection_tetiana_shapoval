Есе-рефлексія на груповий проєкт з МРПС, Шаповал

Попри те, що мій внесок у проєкт був радше абстрактним, ніж технічним, я зіштовхнулась з багатьма викликами під час роботи, і так само я винесла декілька інсайтів для себе. Буду лаконічною. 

Першим викликом для мене стало поєднання роботи з навчанням, яке залишило своє відображення і в процесі роботи над проєктом над МРПС. Я знала, що це буде складно, особливо якщо це стосується дисципліни, яка потребує від тебе постійного залучення та внеску, пропорційного до внеску інших, але це виявилось складніше хендлити, ніж я очікувала. В процесі я долучалась не так багато, як хотілось би, але моєю частиною, окрім постановки структури, первинної версії дизайну та розробки візуальної частини фронтенду частково входила організація основних процесів та комунікація між учасниками. 

З цього випливає перший мій інсайт – софт скіли в роботі у команді важливі не менше, ніж хард скіли. Звичайно, що технічні навички – це постулат будь-якої роботи, але вміння комунікувати, знаходити спільну мову та організовуватись є не менш важливим умінням. Для мене можна порівняти зі спільним приготуванням страви на кухні мішленівського ресторану – навіть якщо ти блискуче готуєш, смачна і якісна страва не вийде, якщо ти не можеш порозумітись з іншими кухарями та шефом. 

Другий інсайт схожий на перший: communication is a key. Виникали деякі непорозуміння в процесі, коли хтось з учасників пропонував свій інпут, в тому числі з ініціативною спільних дзвінків для обговорення, інші від нього відмовлялись, а потім виявлялось, що все ж цей інпут був потрібний та обовʼязки між членами команди розподілялися нерівномірно. Ну і повертаючись до поєднання життєвих обставин з навчанням та роботою над проєктом, я визнаю, що в аспекті залучення все одно виникла прогалина і тепер мені є над чим працювати та що вдосконалювати. Власне, в тому, аби знайти баланс та порозумітися, і був другий виклик, але, попри цю проблему, мені вдалось долучитись до проєкту ближче до завершальних етапів та технічної частини, окрім того, щоб щось менеджерити та ініціювати. 


Третім та найбільшим викликом стало те, що стосується напряму хард скілів. Подекуди я не знала, як організовувати структуру та нашу роботу взагалом, як працює система, за якою ми працюємо та як поєднувати усі наші напрацювання вкупу. Це вже скоріше справа досвіду, а саме такий досвід з потребою великого залучення у мене був вперше, і тому доводилось швидко розбиратись вже в процесі, що теж, можна сказати, тренувало стресостійкість і реакцію. Я вдячна хлопцям за їхню колосальну роботу, бо вони працювали з беком - те, що для мене є мало не найскладнішою частиною, - і Каті за ініціативність і креативність у розробці прикольного інтерактивного остаточного дизайну.

Водночас мені хотілося б підкреслити, що попри труднощі, які могли б виникнути і очевидно виникали під час роботи, я вдячна колегам за їхній внесок, за те, що вони вивозили багато складних моментів і врешті нам вдавалось спрацюватись. Також думаю, що складнощі не завадили нам гідно захиститись і презентувати кінцеві напрацювання.
