## Есе-рефлексія
Загалом розробка нашого проекту супроводжувалася багатьма проблемами і викликами, які ми змогли великими зусиллями подолати і привести наш проект у прийнятний стан. Не зважаючи на великі періоди неактивності, відставання від дедлайнів та проблеми з взаєморозумінням і комунікацією у команді, нам вдалось набрати темп і під кінець семестру все ж таки виконати більшість вимог поставлених до фінального проєкту.

Так як наша група була сформована пізніше за інші і пропустила деякі організаційні моменти ми не встигли вчасно здати першу лабораторну і кожен тиждень нам доводилось наздоганяти ті завдання від яких ми відстали. Не дивлячись на це, поки курс обмежувався лабораторними роботами, нам вдавалось збиратись у групових дзвінках всім колективом і відносно рівномірно розподіляти хто виконує яку частину роботи.

Великою проблемою стало те що ми пропустили конкретний момент коли варто було почати розробляти власне сам сайт (а не лише виконувати лабораторні роботи) і як результат нам з Олександром довелось в дуже пришвидшеному режимі писати примітивний прототип сайту, щоб мати змогу показати хоч щось на одній з практичних. Оскільки ми не дуже чітко окреслили Катерині і Тетяні дедлайни виконання доручених їм частин сайту, нам часто доводилось розробляти те що вони не встигли. Це своєю чергою викликало додаткові непорозуміння коли вони все ж таки дороблювали свою частину роботи і вона конфіліктували з тим що ми вже написали.

Не допомагали і пропуски практичних робіт різними учасниками групи з технічних і особистих причин. Були навіть практичні коли жоден з нас не був на практичній через що ми втрачали не лише бали, а й розуміння поставлених завдань, деталі яких часто проговорювались в усному форматі під час пар. Це змушувало нас або перепитувати ці деталі в учасників інших груп, або самостійно трактувати деякі спірні аспекти лабораторних.

Так чи інакше, під загрозою фінальних дедлайнів, в останні тижні ми змогли повноцінно зкооперуватись і розподілити фінальні етапи розробки сайту між всім 4-ма членами групи. На цей раз у всіх вже було непогане розуміння того як працює наш проект, що конкретно потрібно зробити і до якого числа.

У підсумку, труднощі що виникли під час розробки проекту, хоч і ускладнили складання курсу, також стали чудовими уроками на майбутнє та продемонстрували що практикувати(і чого уникати) працюючи в сфері розробки ПЗ. Ніщо так не показує важливість правильно організованої комунікації як робота в групі протягом кількох місяців над великою складною задачою.
